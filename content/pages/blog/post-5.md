---
title: Calogico Pellet
subtitle: >-
  Sit amet consectetur adipiscing elit pellentesque habitant morbi tristique
  senectus.
date: '2020-06-02'
author: content/data/team/gustav-purpleson.yaml
categories:
  - content/data/categories/tutorials.yaml
tags:
  - content/data/tags/stackbit.yaml
  - content/data/tags/netlify.yaml
excerpt: >-
  Come si può velocizzare il processo di appuntamento e vendita quando è sempre
  stato tutto offline?
thumb_image: /images/free-mockup-scene_final_blob.webp
thumb_image_alt: Post 5 placeholder image
image: images/classic/post-5.png
image_alt: Post 5 placeholder image
image_position: right
seo:
  title: Amet Nulla Facilisi Morbi Tempus
  description: 'Estne, quaeso, inquam, sitienti in bibendo voluptas'
  extra:
    - name: 'og:type'
      value: article
      keyName: property
    - name: 'og:title'
      value: Amet Nulla Facilisi Morbi Tempus
      keyName: property
    - name: 'og:description'
      value: 'Estne, quaeso, inquam, sitienti in bibendo voluptas'
      keyName: property
    - name: 'og:image'
      value: images/classic/post-5.png
      keyName: property
      relativeUrl: true
    - name: 'twitter:card'
      value: summary_large_image
    - name: 'twitter:title'
      value: Amet Nulla Facilisi Morbi Tempus
    - name: 'twitter:description'
      value: 'Estne, quaeso, inquam, sitienti in bibendo voluptas'
    - name: 'twitter:image'
      value: images/classic/post-5.png
      relativeUrl: true
layout: post
---
## Cliente

Calogico Pellet

## Durata del progetto

Gennaio 2019 a luglio 2019

## Il mio ruolo

Consulente esterno: ho lavorato da solo per la maggior parte del tempo ma potendo contare sul costante feedback con gli stakeholder e dipendenti dell'azienda.

## Project summary

"Velocizzare" e digitalizzare il processo di appuntamento e vendita ai clienti che da precedenti tentativi si erano dimostrati più volte reticenti alle piattaforme digitali.

## La sfida

Come si può velocizzare il processo di appuntamento e vendita quando è sempre stato tutto offline?

Questo è il problema che dovevo risolvere per Calogico Pellet. Una richiesta che può sembrare a molti strana ma che, collocata nel giusto contesto (quello di un Sud Italia in cui il ritardo tecnologico è fortemente sentito), acquisisce tutt’altra sfumatura. C’è da considerare, inoltre, che mi sono occupato di tale progetto a meno di un anno di distanza dall’arrivo della pandemia di COVID, cosa che ha fatto sorgere la stessa esigenza di Calogico Pellet in tante altre realtà.

Calogico Pellet è un’azienda produttrice e distributrice di Pellet ed il pubblico di riferimento principale, quindi, è quello di negozianti ed altre realtà imprenditoriali più piccole e meno strutturate. Questi acquistano il prodotto in stock e poi lo rivendono ai privati in determinati periodi dell'anno che si alternano ad altri periodi in cui le vendite sono chiuse e si produce solo.

Non mi veniva richiesto di trovare nuovi clienti il mio compito era uno solo: valutare gli assets di Calogico Pellet e trovare un modo per sfruttarli in maniera tale da rendere i clienti che fino a quel momento interagivano col brand solo in maniera fisica e offline, dei clienti digitali e di operare questa conversione in maniera tale che chi si occupava di gestire il processo di vendita ne traesse un sincero vantaggio in termini di velocità e comodità.

Ho accettato fin da subito il progetto perché, come puoi leggere anche nella pagina in cui ti parlo in maniera più specifica di me, ho sempre tenuto alle tematiche di innovazione e digitalizzazione e perché si trattava di una sfida davvero interessante.

## Processo

La prima cosa che ho fatto, dopo aver accettato il progetto, è stata quella di parlare con gli stakeholder diretti e con le persone che più interagivano con gli stessi clienti.

Si è trattato di un passo fondamentale e più che necessario, a mio avviso, in qualsiasi progetto.

Come dice Steve Portigal in "Interviewing users":

> The first interviews you conduct should be with the stakeholders—these are often consumers of the research findings who are less likely to be involved in the day-to-day study.
>
> You should ask the stakeholders about:
> • History with the organization and the research topic
> • Current beliefs about the customer, the user, and the proposed solution
> • Organizational or other barriers to be mindful of
> • Business objectives for the project and specific questions the research should answer
> • Concerns or uncertainty around the methodology the immediate output is the research goals—articulating what you want to learn from the interviews.

Una chiacchierata esplorativa con gli stakeholder principale dovrebbe essere, insomma, la fase iniziale di qualsiasi processo di ricerca.

Sono gli individui che più conoscono l'utente (e che più hanno ipotesi sul loro comportamento) e per questo una prima chiacchierata con loro porta la possibilità di raccogliere tante informazioni fondamentali.

Ci sono poi coloro che interagiscono con i clienti stessi.

All’interno di una realtà imprenditoriale coloro che interagiscono più direttamente e più frequentemente con i clienti sono spesso tra le risorse più valide ed anche più trascurate.

Dopo aver parlato con gli stakeholder principali e con chi si occupava dell’interazione diretta coi clienti (dalla vendita all'assistenza) ho avuto un’idea ancora più chiara del problema e soprattutto delle esigenze dell’impresa stessa e dei clienti che voleva raggiungere.

Sono passato, poi, a valutare le risorse di cui Calogico Pellet disponeva per raggiungere l’obiettivo.

Se vuoi rendere i tuoi clienti digitali allora è fondamentale che l’esperienza digitale di questi stessi clienti, nel momento in cui interagiscono nel campo digitale dell’impresa, sia impeccabile.

Questo principio, nel caso di Calogico Pellet, non era rispettato.

Il sito risultava frustrante nella navigazione e la cosa era dimostrata dal numero di visualizzazioni e dalle richieste stesse di quei pochi clienti che una volta arrivati sul sito mandavano richieste di assistenza via mail.

Richieste di assistenza lette coi miei stessi occhi in una delle mie tante conversazioni con chi gestiva tali richieste.

Sui social il brand non era affatto presente e questo, ovviamente, contribuiva a rendere il brand stesso molto meno affidabile agli occhi dei clienti.

Un altro elemento importante che emerse nel corso della mia fase di ricerca all’interno dell’impresa era quello riguardo il tasso di educazione digitale del target.

Il target di riferimento, infatti, non era un target molto esperto nell’utilizzo dei dispositivi digitali e quindi offrire loro una particolare esperienza molto estetica e “complessa” si sarebbe potuto rivelare un mero esercizio di stile invece che una realistica soluzione.

Un sito poco utilizzabile ed una scarsa affidabilità digitale del brand, infatti, potevano essere dei problemi ma non necessariamente la risoluzione di questi due mi avrebbe permesso di raggiungere l’obiettivo per cui Calogico Pellet mi aveva assunto. La scoperta del tasso di digitalizzazione dei clienti, invece, poteva essere il fattore determinante, il problema prioritario.

Molto spesso nella vita io applico il principio del “Less is more” e questo mi fece concentrare, fin da subito, sull’idea di creare un’esperienza per il target che fosse:

*   semplice anche per chi non è esperto con il digitale;

*   capace di ispirare fiducia tramite un branding coerente sia sui social che sul sito web;

## Soluzione

Ho cercato, nei mesi di collaborazione con Calogico Pellet, di lavorare ad una soluzione che fosse basata su questi aspetti:

1.  “definizione” degli elementi di branding;

    Nel corso degli anni l’impresa aveva fatto molti errori in termini di branding ma un posizionamento nella mente dei suoi clienti (e nei clienti dei client) era presente.

    Proprio per questo ho preferito non cancellare tutto e ricominciare da capo ma trovare tutti quegli elementi che fossero più marcati nella mente dei clienti, in riferimento al brand, ed utilizzarli per costruire intorno a questi la soluzione.

    Non ho potuto cancellare il logo e rifarne un altro ma ho dovuto fare molte pressioni per avere dal grafico che aveva creato il logo iniziale tutti i file da utilizzare nei miei futuri sforzi.

    Operare un restyling puro sul vecchio sito avrebbe richiesto mesi ed un budget che l’impresa non era intenzionata a impiegare e per questo ho dovuto intercettare il precedente creatore del sito e lavorare ad un trasferimento del dominio sulla nuova piattaforma. In questo modo ho potuto ricreare il sito intorno a quegli elementi di branding che avevo definito (e che per i clienti erano più forti) eliminando tutto quello che non era necessario.

2.  “restyling” del sito web con un focus particolare più sulle funzionalità che sull’elemento estetico ricercato;

    Ho creato la nuova versione del sito sulla piattaforma Shopify: è quella che ritengo sia più adatta a qualsiasi sito che voglia avere delle funzioni di e-commerce.

    Woocommerce e wordpress hanno il vantaggio dell’essere gratuiti ma trovo il processo di checkout fornito da Shopify imbattibile in termini di semplicità e velocità per l’utente finale.

    Ho lavorato allo user flow degli utenti una volta arrivati sul sito, ai wireframes ed ai mockup senza tralasciare un focus più generale sull’intero funnel di vendita che aveva bisogno comunque di una sua progettazione e definizione più specifica.

    Proprio in questa fase di analisi e progettazione è emerso uno dei dettagli che più mi hanno insegnato qualcosa in questo progetto.

    Pur avendo analizzato i dati sugli utenti ed essendo consapevole della loro educazione digitale avevo dato per scontato che le dinamiche di un e-commerce più normali per me fossero le più adeguate.

    Parlo delle dinamiche di Amazon, ad esempio: si arriva sulla Home del sito, si trova un prodotto che interessa, si clicca la CTA per acquistarlo, si inseriscono i dati e così via.

    Fu per caso, però, che scoprii quanto “forzare” questo mia mental model dell’ecommerce a quello dei clienti di Calogico Pellet fosse sbagliato.

    Lavoravo ai prototipi del sito (basato sul percorso di acquisto simile a quello di Amazon) quando decisi di proporli ad una delle risorse, come già detto, più valide ma di solito più trascurate all’interno di un’impresa, l’assistenza clienti.

    Tutto approvato, tutto molto semplice e funzionale ma dove potevano richiedere l’appuntamento?

    Inizialmente non capii: appuntamento? email?

    Poi le cose cominciarono ad assumere una nuova luce. I clienti non erano gli acquirenti finali del prodotto, erano i proprietari di negozio che acquistavano grandi scorte di prodotto e che erano abituati da anni a terminare l’acquisto con un incontro faccia a faccia con il responsabile delle vendite.

    Questo significa che proporre a questi individui, in posizione intermedia nel percorso del prodotto dalla sua produzione alla casa dell’acquirente finale, un acquisto sul sito web era irrealistico perché non rientrava proprio nel loro modo di concepire l’acquisto del prodotto.

    Questi individui intermediari chiamavano il responsabile vendite, gli fornivano la richiesta che avevano, lui parlava con la produzione e poi si incontravano per chiudere l’affare.

    Come potevo implementare questo aspetto nel nuovo sito? Da quanto emerso era ovvio che il processo di acquisto su un e-commerce che per me era “normale” non lo era davvero.

    Dopo qualche ricerca trovai la soluzione, un form.

    La soluzione era piuttosto lapalissiana: chi si occupa delle vendite aveva bisogno di determinate specifiche sulla richiesta di ordine (tipologia di prodotto, quantità da ordinare, periodo di richiesta della consegna, posizione geografica ecc) e questo processo si poteva velocizzare proprio tramite un form.

    Invece di proporre, quindi, il classico processo di checkout modificai il design del sito che stavo creando un form che rispettasse proprio queste condizioni.

    Il cliente interessato, in questo modo, si sarebbe ritrovato sul sito, avrebbe cliccato sul prodotto che gli interessava e lì si sarebbe ritrovato poi un form in cui era invitato ad inserire tutte le informazioni necessarie e che in precedenza il responsabile vendite avrebbe dovuto chiedere in maniera telefonica, appuntarsi su dei fogli di carta e così via.

    Fatto questo sarebbe arrivata una mail al reparto vendita ed il responsabile vendita avrebbe deciso il da farsi, spesso evitando viaggi o trasferte superflue.

3.  creazione e gestione dei canali social ed integrazione con il sito web senza alcuna interruzione;

    L'ultimo tassello era quello dell'affidabilità.

    La semplice facilità di utilizzo del sito non poteva bastare a "convertire" ad un modo di operare digitale delle persone da sempre invece da sempre abituate ad operare in un altro.

    Era necessario mostrare coerenza, affidabilità ed "attirare l'attenzione".

    Per questo diedi inizio ad una fase di social media start up volta a immettersi nel periodo più breve possibile nel mondo social in un modo che permettesse di stabilire contatti con i clienti già attivi, integrarli nella nuova prospettiva digitale di Calogico Pellet e spingerli alla conversione tramite specifici piccoli passi.

    Uno di questi passi era il semplice collegamento tra la chat di assistenza presente sul sito ed il Messenger della pagina Facebook.

    In questo modo chiunque si trovasse sul sito poteva passare in un attimo sulla pagina Facebook e tramite automazioni ed il chatbot sulla pagina Facebook il processo poteva avvenire all'inverso: da Facebook al sito.

    Anche in questa parte del progetto la fase di ricerca sull'utente finale mi è stata utile, tramite le User Personas create infatti ho potuto creare dei messaggi automatizzati che potessero entrare più facilmente in empatia con il target.

## Risultati

Sono un tipo che difficilmente si ritiene soddisfatto, anche quando raggiunge i risultati prefissati.

Dopi pochi mesi dall'inizio della collaborazione con Calogico Pellet e dopo poche settimane dal restyling, quasi in ottica MVP, del sito web il form che avevo creato ed il "nuovo" percorso degli utenti si mostrarono funzionanti.

Cominciarono ad arrivare richieste di clienti che fino a poco prima avevano sempre fatto tutto offline e che probabilmente non erano mai passati al digitale semplicemente perché il vecchio non offriva loro tale funzione.

Le richieste di ordine, però, ben presto giunsero anche da nuovi clienti e vale lo stesso per richieste di collaborazioni e partnership da altre aziende di produzione pellet all'estero.

Tutto questo quando la fase di "attrazione" dei clienti al digitale tramite i social media doveva ancora iniziare.

Poi però il progetto è terminato prima della sua conclusione per problemi interni all'azienda.

Avevo appena cominciato a raccogliere quanto seminato e stavo cominciando a cercare modi per ottimizzare il tutto: implementare una strategia social a lunga durata e sul sito ottimizzare le ultime funzionalità, a causa delle limitate risorse umane e temporali ho sempre dovuto ragionare in ottica di MVP e saper dare priorità agli obiettivi da raggiungere.

## Cosa ho imparato da questa collaborazione?

Fare ricerca sull'utente, raccogliere feedback dai clienti e da chi passa la maggior parte del suo tempo ad interagire con loro, non è qualcosa da trascurare ma è uno dei passi che più può dare una nuova luce ai nostri futuri sforzi e farci passare da clamorosi errori a obiettivi raggiunti.

Facciamo sempre della assunzioni sugli altri ed in fondo sappiamo che queste potrebbero rivelarsi sbagliate ma ragionare in maniera assoluta quando si parla di esperienza dell'utente significa fare degli errori clamorosi, il solo modo per evitarli è tramite la ricerca e la capacità di ragionare in contesto.

Non sempre fare un buon lavoro implica che la collaborazione continuerà.
